# James Gosling
## Calgary, 19 Maggio 1955

*James Gosling* è un informatico e blogger canadese, inventore del linguaggio di programmazione Java.
Nel 1977 ottiene il Bachelor of Science in Informatica dall'Università di Calgary, e nel 1983 consegue anche il dottorato alla Carnegie Mellon University, con una tesi intitolata The Algebraic Manipulation of Constraints. Durante il dottorato Gosling creò Gosmacs, una variante dell'editor di testo Emacs. In seguito sviluppò una versione multi-processore del sistema operativo Unix, nonché diversi compilatori e sistemi di posta.

Nel 1984 Gosling entrò alla Sun Microsystems, dove si guadagnò fama mondiale inventando il linguaggio di programmazione a oggetti Java.

Il 2 aprile 2010, Gosling rassegna le dimissioni dalla Sun Microsystems recentemente acquisita dalla Oracle Corporation, asserendo sul suo blog personale che ogni ulteriore commento su questa vicenda farebbe "più male che bene " .
